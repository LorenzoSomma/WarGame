				      	    	 STO PENSANDO AL GIOCO IL GIOCO
							 E' IL FOCUS

All'inizio del gioco si sceglie una nazione o una regione (e la difficoltà, se si può fare), e si inizia. Nel gioco si alternano i turni del giocatore e i turni del computer. Durante il suo turno, il giocatore può compiere le seguenti azioni: Attacco, Negoziazione, Rifornimento, Opera per i Cittadini, Rafforzamento e Resa. Le risorse a disposizione del giocatore sono: Moneta, Esercito, Risorse Naturali e Risorse Lavorate. Inoltre, ogni stato possiede una Forza Lavoro, legata agli abitanti della nazione e alla sua ricchezza, che rappresenta un limite oltre cui lo stato non è in grado di produrre (proDuce?!?!?!?) (equazione da creare). Successivamente c'è il Livello Statale, ovvero un numero che rappresenta il numero di attacchi che possono essere compiuti dallo stato in un turno. Infine, in ognuno dei propri turni, è possibile attivare o meno la modalità Leva Obbligatoria (deh peffo). La partita si vince in due casi: se si conquista tutto il mondo, oppure se tutti i territori non sotto il proprio controllo sono in mano a stati alleati. Si perde se si viene annichiliti come diobo Cartagine.

ATTACCO:
La modalità di attacco dipende da due cose: il quantitativo di truppe a disposizione del giocatore sul territorio, e la tipologia delle stesse. In base al numero di truppe, si lanciano un numero di dadi pari a [(numero di truppe / 1000) / 5], arrotondato per difetto, in un range da 1 a 5. In base al tipo di truppe si tira uno specifico tipo di dado. Le tipologie di truppe sono: fanteria (d6), artiglieria (d8), carro armato (d10), aereo da guerra (d12). Se si hanno tipologie di truppe diverse sullo stesso territorio, si attacca con il dado di valore minore (oppure si potrebbe fare che in base alla percentuale di ogni truppa si calcolano i dadi però dimmi tu se si può fare fra). Ovviamente è possibile attaccare unicamente i territori limitrofi, tuttavia si potrebbe fare che se si possiedono più di 15000 aerei in un territorio bagnato dal mare, è possibile utilizzare 6000 di questi per attaccare un altro territorio bagnato dal mare nelle vicinanze (tipo Guinea e Brasile). Per la difesa, valgono le stesse regole su numero e tipologia di dadi che vale per l'attacco. La differenza è che, in funzione del livello di Rafforzamento del territorio attaccato, chi difende ha un bonus che va da +0 a +4 a ogni suo dado. Tira prima chi attacca e dopo chi difende. I dadi si matchano come su Risiko, quindi i più alti con i più alti, e ogni match perso equivale a una perdita di mille truppe (della tipologia del dado che ha perso il match oppure casuale). Come detto prima, è possibile eseguire un numero di attacchi pari al Livello Statale che si possiede.

NEGOZIAZIONE: 
Con l'opzione di negoziazione è possibile stringere delle alleanze con altri stati, oppure dei patti di non aggressione validi per un numero di turni. L'esito della negoziazione dipende principalmente da due fattori: il Livello Statale, quindi più è alto il livello e più possibilità che la negoziazione vada a buon fine si hanno, e le risorse complessive a disposizione dello stato. Potremmo fare un minigame del cazzo per determinare l'efficacia della dimostrazione però va bene anche a caso. Se si stringe un'alleanza con un altro stato, sarà possibile utilizzare l'opzione Rifornimento chiedendo un quantitativo di risorse all'altra nazione, in quantità non superiore al 20% di ciò che hanno da offrire. Inoltre, non entreranno più in guerra col giocatore e dichiareranno guerra ad ogni nazione a cui il giocatore dichiara guerra. Il patto di non aggressione invece impedisce ai due stati di attaccarsi per tutta la durata del patto (io farei tipo 4/7 turni).

RIFORNIMENTO:
La dinamica di rifornimento in realtà è super stronza, praticamente puoi scegliere di spostare ogni tipologia di risorsa da un territorio ad un'altro limitrofo. Ha utilizzi illimitati durante il proprio turno. Questa l'ho messa solo perché Risiko mi ha fatto girare i coglioni. L'unica cosa che potremmo fare è implementare la dinamica della Logistica, quindi mettere l'opzione di creare delle linee di ferrovia e navali per poter spostare fanteria e artiglieria via mare o a stati più lontani in più tempo, però boh possiamo anche non farlo.

OPERA PER I CITTADINI:
Questa meccanica serve unicamente per boostarsi temporaneamente la Forza Lavoro. Praticamente in cambio di un pagamento in Moneta, un calo di produzione di uno/due turni di Risorse Lavorate o la disattivazione della Leva Obbligatoria, aumentiamo la produttività del territorio del 50%/100%.

RAFFORZAMENTO:
Si possono spendere le proprie risorse per rafforzare i confini di un territorio. Potremmo fare che ogni territorio ha un Modificatore Difesa, che all'inizio della partita è 0 a tutti, ma che può essere livellato fino al livello 2. Esso porta un boost alla difesa del territorio di +2 a ogni livello. Il primo livello costa Risorse Naturali e il secondo Risorse Lavorate, e se viene utilizzato il Rafforzamento fino al turno successivo non è possibile eseguire nessuna operazione in quel territorio, tranne Rifornimento.

RESA:
Si quitta.

MONETA:
Vabbè questa si spiega da sola. Ovviamente aumenta ad ogni turno, e in teoria dovremmo fare che più territori si possiedono più soldi arrivano per turno. Potremmo fare un sistema di regolazione delle tasse, quindi poter aumentare o diminuire le tasse per turno a discapito della Forza Lavoro, ma credo sia un po' complesso da studiare quindi vabbè.

RISORSE NATURALI E RISORSE LAVORATE:
Anche queste dipendono dalla Forza Lavoro, in particolare le Risorse Lavorate, e credo che la soluzione più intelligente sia preimpostare ogni territorio col quantitativo di risorse che sono in grado produrre (proDuce?!?!?!?!?!?) ad ogni turno.

FORZA LAVORO:
Da fare l'equazione, dipende dal numero di abitanti, ricchezza del territorio, eventuale presenza della Leva Obbligatoria, e da eventuali Opere per i Cittadini.

LIVELLO STATALE:
Il livello che identifica la forza complessiva dello stato. Io lo farei da 1 a 20, e dipende dal numero di risorse possedute, principalmente dalla forza dell'esercito, dal numero di territori posseduti, e dalle alleanze strette.

LEVA OBBLIGATORIA:
Questa modalità può essere attivata su tutto lo stato, e può essere disattivata in qualunque momento nel proprio turno (se viene disattivata bisogna aspettare due turni prima di poterla riattivare). Se disattivata, al giocatore compare un'altra opzione, Arruola, che consente di arruolare un quantitativo di truppe dipendente dal numero di abitanti del territorio e dalla Forza Lavoro. E' possibile scegliere la tipologia di truppe che si vuole arruolare, tenendo conto che arruolare truppe di livello superiore costa più risorse. Se attivata, le truppe aumentano in automatico all'inizio di ogni turno, e in quantitativo maggiore rispetto a ciò che si potrebbe ottenere manualmente, ma la Forza Lavoro di ogni territorio cala drasticamente.
